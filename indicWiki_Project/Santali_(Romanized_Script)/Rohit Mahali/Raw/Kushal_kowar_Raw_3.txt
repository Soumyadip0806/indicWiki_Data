#URL: https://www.sebaonline.org/textbooks/class-9/Santali%20(E)_Akil%20Marsal%20Santali%20Saohet_Class%20IX.pdf
#Time: 08-06-2025 15:16
#Domain: Kathni(Prose)

‘Acka ge mit’ din Horupothar khori pharaknokre mit’ ten relgadi gurdau
nurhaena. Okoe con reak sofok reak’ mérhét’ ko chadao akat' tahé kana. Knange
Horupothar tothare pulis pongel horko tol ket'koa. Onko modre Kushal Kowar
hoe tahe kana, Onko sanam kad orak’ reko bhorao ket'koa.

Bidisia disom cak'lao ko do onko pongel hor Koak’ bicar ko hoe ocokeda,
menkhan ona bicar do gidra enec’ leka tahé kana. Bicar reko paraolen gher hor
ge aema din lagit’ kad orak’ re bhorao ocok’ reak’ hokum hoyen takoa. Kushal
Kowar songete bar hor do phasi ocok’reak’ hukum hoyen takoa. Noko pene
horak’ phasi tengo daram lagit' aema jaega khon arji an orak’ re seteren khan
Kushal Kowar chada bar horak’ phasi ocok’ nukum do uthauena. Menkhan
Kushal Kowar cetan re tahé kan phasi ocok’ hukum do ban phera-phirilena

Jorhat reak’ kad orak’ reak’ mit’ kandha re uni do eskar ge tahén hoelen
taea. Janamien khan gujuk’ hoyok'gea. Manwako gujuk’ reak’ katha hudis kate
babon akbak baraekana se apan apin kami bagi kate babon durup'thir kok’kana,
Eken noa iatege je gujuk’ reak’ thik thik okte do babon badae daram dareak’
kana.

Janam tayom manwa ko judi apnarak’ gujuk’ reak’ din tarik ar okte ko
badae daram dareak’ khan, tobe dharti reak’ ange etak’ koKa honan. Menkhan
Kushal Kowar do acak’ gujuk reak’ din tarik badae daram tuluc’ eskarge kad
orak’ re tahen hoyok’ kan tahe kan taea